http://www.piratpartiet.dk/Nyhedsbrev_for_juni_2013
Nyhedsbrev for juni 2013 | PIRATPARTIET
Skip to main content
PIRATPARTIET Main menuForum
Afstemninger
Politik
Om Partiet
Bliv medlem
Kontakt
Navigation
Tips for redigering
Seneste kommentarer
You are hereHome › Forums › Piratpartiet › Officielt fra partiet Nyhedsbrev for juni 2013
4 posts / 0 new Log in or register to post comments Last post Sun, 2013-06-02 08:58
#1
Emil Kirkegaard Nyhedsbrev for juni 2013 Titel: Nyhedsbrev juni 2013
Tekst:
Hej pirater,
Det er blevet juni og derfor tid til en opdatering per mail.
Piratpartiet til demonstration mod den nye offentlighedslov
Vi deltog i demonstrationen mod den nye offentlighedslov i København d. 15. maj foran Christiansborg. Der var mødt et par tusind mennesker op, og vi mødte op med flag, klap for øjet, og i lilla suits. Det gjorde at vi blev nævnt i diverse medier, også mainstream. Der findes en hel del billeder fra begivenheden og også minimum en film. De kan ses her.
Vi fik også international omtale i Pirate Times, en international piratavis. Her blev Emil fra bestyrelsen interviewet. Det kan læses her.
Piratpartiets åbne brev til Margrethe Vestager
For få dage siden udsendte vi et åbent brev til Vestager. Vi ville minde hende om at hun har lovet at ordne valgloven i "forsommeren". Det er jo nu, og derfor var det på tide at minde hende om det igen igen. Vores brev kan læses her. Vi sendte det til de fleste aviser, men ingen ville åbenbart bringe det. Det fik dog noget opmærksom på sociale medier hvor, hvor bl.a. Uffe Elbæk (R) delte det videre. Vi giver ikke op, og har tænkt os at skrive flere breve. Uden konstant påmindelse sker der ingenting.
Piratpartiet på Facebook - hvordan ser udviklingen ud?
Jonas Laeborg har lavet et script som holder øje med partierne på Facebook. Vi har lagt det over på vores server her. På den måde kan man følge med i udviklingen af de forskellige partier. Som man kan se, så havde vi d. 18. feb. 2013 1.000 likes. Nu har vi lidt over 2.200. En fremgang på mere end 120% på bare et par måneder.
Vi kan derfor glædeligt fortælle at vi nu er det andenstørste parti på Facebook som er udenfor Folketinget (medmindre at man tæller Folkebevægelsen mod EU med). Vi bliver kun overgået af Frihedskæmperne, som dog ikke fremgår på listen i vores script. Det skyldes at de har slået offentlig data fra, så vores crawler kan ikke indhente dataen.
Hvad skyldes fremgangen? To ting. For det første så har vi brugt reklamering. Ideen er at der er masser af mennesker på Facebook som ville være enige med os, hvis de bare kendte til os. Vores mangel på størrelse skyldes at vi ikke får nok eksponering. Ser man på vores nabolande, så er der masser af mennesker som er enige med vores søsterpartier. Vi tror ikke på at det er anderledes herhjemme, forskellen er bare at Piratpartiet Danmark er mere ukendt end vores søsterpartier. Det vil vi gerne lave om på.
Reklamering koster penge, så vi modtager gerne penge fra dig, som vi kan bruge på at købe mere opmærksomhed. Vores bitcoin-konto er 1PqvDuEFcLNYbnKLaqbCLmNQCehjmFjNoR. Alternativt, så er vores bankkonto reg.nr. 6850 konto.nr. 0000248098.
For det andet, så skyldes det solidt arbejde fra pressegruppen. Reklamering er intet værd hvis man ikke har noget vigtigt at fortælle. Derfor er en konstant strøm af nyheder på sociale medierne vigtigt. Det har pressegruppen således leveret. I vores nyhedsarkiv kan man søge, og se at der er blevet delt mindst 54 nyheder alene i Maj, 50 i April, 30 i Marts, 28 i Februar, og 37 i Januar. Der er mange personer som bidrager med relevante links, som vi så skriver om. Bliv ved med det!
Piratpartiet til valg?
I bestyrelsen har vi diskuteret nærmere regler for opstilling til valg. Vi kom frem til disse:
Regelforslag til opstillere:
Vil man stille op for PP så skal man lave en passende tråd om sin opstilling, se vejledningen i forummet.
Derefter skal man godkendes af enten bestyrelsen eller landsmødet.
Regelforslag for piratpolitikere:
Ingen piratpolitiker må stemme imod partiets politik.
Regelforslag for lokalvalg:
Listeforbund er forbudt.
Lokalmedlemmerne, dvs. dem som bor i det pågældende valgområde, bestemmer nærmere detaljer for opstilling. Det foregår ved almindeligt flertal.
Partistøtte:
Partistøtte skal tilfælde partiet.
Der er snart lokalvalg i Danmark, og det er ganske muligt her for Piratpartiet at stille op. I stedet for at skulle samle hhv. 20.500 og 70.000 for at få lov til at stille op til Folketinget og EU-parlamentet, så skal man kun samle 25 i de fleste kommuner (dog 150 i København). Det er derfor muligt at du kan komme til at stemme på en piratpolitiker til efteråret.
Omvendt set, så hvis du har lyst til at stille op, så hop over i forummet for kandidaturer, og skriv dit kandidatur.
Andre nyheder fra Maj
Følg os på Facebook, Google+, og Twitter for at få flere nyheder. Deltag også i diskussionen på vores forum.
Her er et par af de nyheder som vi har skrevet om i Maj:
29. Maj.
Mere drone-overvågning på vej. Tyske jernbaner har købt droner til at holde øje med folk, de vil nemlig forsøge at undgå graffiti på deres tog. Til at starte med vil de dog ikke blive brugt tæt på stationerne, men i stedet ved depoterne hvor togene står når de ikke er i drift. Men jeg tør godt vædde med at det ikke forbliver sådan i særlig lang tid. Snart kan Orwell ikke rulle sig i sin grav uden at blive overvåget. /Emilhttp://www.telegraph.co.uk/news/worldnews/europe/germany/10082777/German-railways-deploys-surveillance-drones.html
20. Maj.
Hollywood bruger DMCA-anklager til at forsøge at censurere The Pirate Bay dokumentaren TPB AFK. Det er på trods af at denne er lovligt gratis tilgængeligt. Det er dog uvist om det er med vilje at det sker eller om det skyldes fejl i deres robotter. Men det jo er lidt suspekt da navnet ikke umiddelbart minder om noget andet som de kunne have copyright på. Og de har jo rig mulighed for at blande det sammen med de millioner af andre DMCA-notitser som bliver sendt af deres robotter. Konspirationsteorien støttes af det faktum, at en søgning på “TPB AFK” på IMDb giver meget få resultater, hvilket jo gør det svært at påstå, at robotten har forvirret filmen med en anden, copyrightbeskyttet film.
I alt fald, så illustrerer det fint problemet med at copyrightindehavere ikke skal stå til regnskab for at udsende millioner af falske DMCA-notitser. /Emilhttps://torrentfreak.com/hollywood-studios-take-down-pirate-bay-documentary-130519/http://www.imdb.com/find?q=tpb+afk&s=all
17. Maj.
SKATs overvågning når nye højder - bogstavelig talt!
SKAT bruger satellitfotos til at se om folk overholder reglerne med at indberette hvor stort deres hus er. Acceptabel brug af overvågning? Vi gætter på hvad der kommer næste gang: overvågning med droner. Vi ser allerede nu begyndelsen på det i udlandet. Når først dronerne er der, så giver det temmelig uhyggelige muligheder for overvågning. Eneste måde at undgå at blive overvåget på, er at blive indenfor eller bevæge sig under fx et halvtag (stor paraply?). Før vi når dertil, så bør man ved lov (grundlov om nødvendigt) begrænse statens magt til at bruge sådant udstyr. Eller hvad tænker I? /Emilhttp://nyhederne.tv2.dk/article.php/id-68395053:skat-bruger-luftfotos-til-at-tjekke-boligejere.html
13. Maj.
For nyligt blev designet til den første printbare pistol lagt ud på nettet, men blev hurtigt fjernet igen, efter opfordring fra USA’s State Department. Designet blev dog delt på TPB ganske kort tid efter, og at stoppe planerne er nu blevet umuligt. TPB er glade for at kunne dele planerne til pistolen, og gør det klart at de ikke pludselig vil begynde at fjerne torrents fra siden. Derudover håber de på at denne situation kan starte en debat om både våbenkontrol og USA’s undertrykkelse af ytringsfrihed. Negative stemmer vil nok mene at printbare pistoler der er frit tilgængelige, er begyndelsen på enden i vores samfund, men som folkene fra TPB pointerer, er det ikke objektet der er et problem, snarere hvordan folk bruger det. /Jenshttps://torrentfreak.com/pirate-bay-takes-over-distribution-of-censored-3d-printable-gun-130510/
6. Maj.
Efterhånden som Pirate Bay bliver blokeret rundt omkring i verden, så ser man ikke overraskende en stigning i adgangen til siden fra proxy-sider. Pirate Bay fortæller at mindst 8% af trafikken nu kommer fra proxy-sider. Ifht. hvor mange som tilgår siden ved brug af tricks, så er det dog et underestimat da man ikke tæller folk med som bruger VPN-services her. En ting er dog meget klart: Det virker ikke at blokere for siden.
Her i Danmark lader der ikke til at være nogen som har opsat en proxy, bortset fra os. fuckrettighedsalliancen.dk /Emilhttps://torrentfreak.com/at-least-8-of-all-pirate-bay-traffic-now-provided-by-proxy-services-130505/
---
Skrevet af: Emil Kirkegaard, Bestyrelsen
Top
Log in or register to post comments
Mon, 2013-06-03 12:06
#2
Hvalfisk Piratenpad Hvad siger du til at afprøve Piratenpad?
For eksempel http://piratenpad.de/p/ppdk-nyhedsbrev-juni-2013
Top
Log in or register to post comments
Mon, 2013-06-03 15:56
(Reply to #2)
#3
Emil Kirkegaard Dårlige Dårlige formateringsmuligheder AFAIK.
Top
Log in or register to post comments
Tue, 2013-06-04 00:20
#4
Ole Husgaard Du bliver ved med at skrive Du bliver ved med at skrive om reglerne for opstilling til valg, men bliver ved med at glemme kravet til andre partier vi indgår valgforbund med, som vi var enige om. Det bør komme med, hvis du vil liste kravene op her. (Selv mener jeg det er for langt og teknisk. Bedre ville være at nævne vi stiller op til kommunalvalg og søger interesserede kandidater.)
Jeg er heller ikke sikker på, at det er en god ide at gentage nyheder som de fleste interesserede allerede har set. Interesserede og potentielt aktive folk skulle helst ikke se nyhedsbrevet som tidsspilde.
Top
Log in or register to post comments
Powered by Drupal Bruger Login
Username *
Password *
Create new account
Request new password

